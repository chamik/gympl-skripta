== Pojmy

Čeština má spoustu zábavných slovíček, které je potřeba znát :)

=== Stylistika

Jazykovědná disciplína, která se zabývá stylem projevů, procesem jejich vzniku.

Jazykový styl (sloh) = způsob výstavby jazykových projevů, tzn. způsob zpracování obsahu, výběr jazykových prostředků, jejich uspořádání a využití v jazykových projevech

Projevy mluvené $times$ psané.

*Funkční styl* \
\= způsob výběru jazykových prostředků

- _prostěsdělovací_ -- fce. prostě sdělná, např. rozhovor, zpráva, korespondence \
- _odborný_ --  fce. odborně sdělná, např. profesní komunikace, populárně naučný text \
- _administrativní_ -- fce. hospodářsko-správní  a direktivní, např. žádost \
- _publicistický_ -- fce. přesvědčovací a sdělovací, např. novinový článek \
- _umělecký_ -- fce. esteticky sdělná, např. báseň \
- _řečnický_ -- fce. přesvědčovací, např. projev (psaný i mluvený)

*Slohový postup* \
\= způsob podání, zpracování tématu, celku

- _informační (sdělovací)_ -- podává fakta; co kdy/kde se stalo/stane
- _vyprávěci (narativní)_ -- podává děje, vypráví příběhy
- _popisný, charakterizační_ -- vystižení znaků, vlastnostní, popis částí, souvislostí
- _výkladový (explikativní)_ -- vysvětluje podstaty jevu
- _úvahový (reflexivní)_ -- vyjádření názorů autora, zamyšlení, hodnocení, srovnávání, vyvozování závěrů

*Slohový útvar* \
\= určitý konkrétní, vyhraněný typ jazykového projevu; má svá pravidla, rysy; kombinace slohového postupu a funkčního stylu

např.: _publicistický_ + _informační_ = zprávy, inzerát, reklama 

=== Tropy, Figury a jiné jazykové prostředky
*Figura* znamená většinou opakování některých částí textu anebo nějakou hrátku se slovosledem. Najdete ji spíš v poezii než v próze.

- _anafora_ -- opakování slov na začátku sousedních veršů nebo vět
- _epifora_ -- opakování slov na konci sousedních veršů nebo vět 
- _asonance_ -- "nepovedený rým", rýmují se pouze samohlásky bez ohledu na souhlásky
- _epizeuxis_ -- opakování slov za sebou v jednom verši 
- _aliterace_ -- opakování hlásky nebo skupiny hlásek na začátku slov ve verši
- _refrén_ -- opakování delší části textu nebo celého verše, většinou v pravidelných intervalech
- _inverze_ -- přehození slovosledu
- _řečnická otázka_ -- otázka, na kterou tazatel neočekává odpověď anebo kterou hned sám zodpoví 
- _elipsa_ -- vypuštění části věty tak, že si vynechaná slova lze domyslet
- _apoziopeze_ -- nedokončená nebo přerušená výpověď, často značená třemi tečkami 
- _apostrofa_ -- oslovení neživé věci nebo nepřítomné osoby
- _enumerace_ -- výčet

*Tropy* spočívají v přenášení slovního významu - autor nemyslí úplně doslovně to, co píše, ale je v tom nějaká podobnost nebo souvislost.

- _metafora_ -- obrazné vyjadření, přenesení významu pomocí vnější podobnosti
- _personifikace_ -- neživým věcem se dávají lidské vlastnosti
- _přirovnání_ -- duh
- _epiteton_ -- básnický přívlastek
- _oxymoron_ -- protiřečení
- _alegorie_ -- text nebo dílo, které je celé jedna velká metafora, protože doslovně popisuje jednu věc, ale přitom vypovídá o jiné, např. Farma zvířat (@farma[])
- _metonymie_ -- přenesení významu pomocí vnitřní podobnosti
- _hyperbola_ -- záměrné přehánění 
- _symbol_ -- obecně známý znak, který asociuje nějakou vlastnost nebo situaci
- _ironie_ -- vyslovení opaku toho, co je opravdu míněno, většinou s humorným záměrem
- _sarkasmus_ -- posměšný, kousavý až útočný komentář

Tyhle se z nějakého důvodu neřadí ani do jednoho.

- _eufemismus_ -- zmírňuje negativní význam
- _dysfemismus_ -- zhrubšuje negativní významy
- _libozvučnost_ -- zní to hezky 
- _kakofonie_ -- nezní to hezky
- _zvukomalba_ -- použití slov, která připomínají jiné zvuky
- _gradace_ -- stupňování napětí